
<h1>Довідка з Orchid</h1>

<p>Докладніше про принципи роботи Orchid, а також способи усунення несправностей читайте в <a href="https://docs.orchid.com">довідкових документах Orchid</a>.</p>

<p>Звертайтеся по допомогу або із запитаннями <a href="https://discord.gg/GDbxmjxX9F">на канал Orchid Discord</a>. У разі помилки під час покупки або з питань загальних відгуків пишіть на адресу <a href="mailto:help@orchid.com">help@orchid.com</a>.</p>

<help_index></help_index>

<h2>Початок користування</h2>
<ul><li>Що таке Orchid?</li>
<li>Як увімкнути Orchid?</li>
<li>Що робити, якщо Orchid завис під час підключення?</li>
<li>Як використовувати конструктор ланцюжків?</li>
<li>Як працює керування рахунками?</li>
<li>Що таке відстежувач трафіку?</li>
<li>Як отримати доступ до багатострибкових ланцюжків, OpenVPN і WireGuard?</li></ul>

<h2>Ідентифікатори та рахунки Orchid</h2>
<ul>
<li>Як придбати рахунок Orchid?</li>
<li>Чи можу я створити рахунок Orchid, користуючись крипто?</li>
<li>Як імпортувати наявний рахунок Orchid?</li></ul>

<h1>Початок користування</h1>

<h2>Що таке Orchid?</h2>

<p>Orchid дає змогу підключатися до різних провайдерів VPN. Під час кожного підключення вам довільно призначається один із провайдерів мережі. Якщо вам не сподобалась якість зʼєднання, можна вимкнути та знову увімкнути Orchid, щоб змінити підключення та постачальника. Після використання VPN ви оплачуєте послуги наноплатежами відповідно до обсягу байтів.</p>

<p>Для оплати послуг провайдерів VPN додатку потрібен доступ принаймні до одного рахунку Orchid. На рахункові Orchid також повинен бути відповідний баланс і мінімальний депозит. Актуальні суми мінімального поповнення рахунку (депозит і баланс) залежно від підтримуваного блокчейну можна переглянути в цій <a href="https://account.orchid.com/widget/">таблиці</a>. Рекомендується додавати кошти, достатні для чотирьох квитків і 90% ефективності рахунку. Читайте докладніше про ефективність і розмір квитка <a href="https://docs.orchid.com/en/latest/accounts/#orchid-account-efficiency">тут</a>. Рахунки, придбані за допомогою покупки в цьому додаткові, – це рахунки передплати за VPN на блокчейні Gnosis. Вони пропонуються вже з потрібною сумою балансу та попередньо внесеним депозитом.</p>

<h2>Як увімкнути Orchid?</h2>

<p>Поповніть принаймні один рахунок, придбавши кредити в додатку, або поповніть рахунок Orchid через <a href="https://account.orchid.com/">dApp</a>. Виберіть цей рахунок в конструкторі ланцюжків і натисніть «Підключити» на головному екрані, щоб увімкнути Orchid і побачити стан з’єднання.</p>

<p>У разі першого ввімкнення Orchid, потрібно надати дозволи VPN. Під час кожного ввімкнення Orchid, ви довільно підключаєтеся до провайдера в мережі. Якщо вимкнути, а потім знову увімкнути програму, натиснувши кнопку, з’єднання змінюються циклічно і знову встановлюється довільне підключення.</p>

<h2>Що робити, якщо Orchid завис під час підключення?</h2>

<p>Під час підключення Orchid додатку потрібно запитувати у блокчейн Ethereum дані провайдерів VPN. Іноді мережі блокують з'єднання з блокчейном Ethereum. У такому разі на кнопці з’явиться надпис «Підключається», а на екрані — повідомлення про те, що додаток запитує в Ethereum довільного провайдера.</p>

<p>Щоб усунути цей стан, необхідно встановити підключення до блокчейну Ethereum. Перейдіть на панель налаштувань, змахнувши зліва направо, відкрийте «Налаштування» та виберіть «Налаштування блокчейну». Потрібно знайти кінцеву точку Ethereum RPC, необхідну для роботи Orchid. Скористайтеся кнопкою «Тест», щоб перевірити стандартний RPC або інший RPC, котрий ви вставили в поле. Детальніше читайте <a href="https://docs.orchid.com/en/latest/using-orchid/#chain-settings">тут</a>.</p>

<h2>Як використовувати конструктор ланцюжків?</h2>

<p>Отримайте доступ до конструктора ланцюжків з головного екрана, натиснувши «ланцюжок без стрибків», а потім, щоб підключитися до провайдера VPN, додайте принаймні один стрибок, працюючий на базі рахунку Orchid.</p>

<p>Щоб додати рахунок Orchid як стрибок, виберіть відповідний ідентифікатор Orchid, фінансувальну адресу (котра збігається з адресою гаманця, що використовувався під час створення) і блокчейн, у якому було поповнено рахунок, а потім натисніть «Зберегти».</p>

<p>Можна додати декілька стрибків, щоб створити «цибулевий маршрут» через кілька незалежних VPN-серверів. Підтримуються протоколи Orchid, WireGuard й OpenVPN.</p>

<h2>Як працює керування рахунками?</h2>

<p>У «Керуванні рахунками» можна переглянути відомості про ідентифікатори Orchid та всі пов’язані з ними рахунки. Можна використовувати ідентифікатор Orchid для придбання рахунків за допомогою кредитів або для створення рахунків зі своєю криптовалютою в dApp Orchid.</p>

<p>Під вибраним ідентифікатором Orchid ви побачите всі пов’язані з ним рахунки. Щоб побудувати ланцюжок, необхідно підключити фінансовий рахунок.</p>

<p>Докладніше про купівлю та створення рахунків Orchid читайте нижче.</p>

<h2>Що таке відстежувач трафіку?</h2>

<p>Відстежувач трафіку – це аналізатор мережевих протоколів, який уможливлює перегляд даних підключення до мережі вашого телефону. Відстежувач можна відкрити на головному екрані, натиснувши значок світлофора у верхньому правому куті.</p>

<h2>Як отримати доступ до багатострибкових ланцюжків, OpenVPN і WireGuard?</h2>

<p>Щоб використовувати стрибки OpenVPN або WireGuard, перейдіть у конструктор ланцюжків, натиснувши «ланцюжок без стрибків» на головному екрані, та натисніть «Додати стрибок». Уведіть налаштування OpenVPN/WireGuard і додайте їх до свого ланцюжка.</p>

<h1>Ідентифікатори та рахунки Orchid</h1>

<h2>Як придбати рахунок Orchid?</h2>

<p>Найпростіший спосіб налаштувати Orchid — придбати рахунок Orchid у додатку. Для цього перейдіть до «Керування рахунками» на головному екрані і виберіть «Додати кошти»</p>

<p>Ви побачите варіанти, які можна придбати. Після покупки ви повернетесь до розділу «Керування рахунками», де ви побачите свій новий рахунок, а також його баланс і депозит. Після відображення рахунку потрібно створити ланцюжок. Читайте про це докладніше в розділі «Як користуватися конструктором ланцюжків?». Придбані рахунки забезпечуються XDAI в блокчейні Gnosis, але криптовалюту вивести не можна. Придбані рахунки – це передплачені кредити доступу, якими можна скористуватися лише в мережі <a href="https://www.orchid.com/preferredproviders/">рекомендованих провайдерів</a> Orchid.</p>

<h2>Чи можна створити рахунок Orchid за допомогою крипто?</h2>

<p>Так. Екосистема Orchid пропонує <a href="https://account.orchid.com/">dApp</a> (децентралізований додаток), де користувачі можуть підключити гаманець і покласти криптовалюту на рахунок Orchid. </p>

<p>Рахунки Orchid можна створити через фінансування ідентифікатора Orchid, створеного в додатку. Потрібно скопіювати цей ідентифікатор із додатку в dApp Orchid, натиснувши його на екрані «Керування рахунками», підключити гаманець і поповнити рахунок, перш ніж він буде створений.</p>

<p>Щоб скопіювати ідентифікатор Orchid, натисніть номер нижче, де написано «Ідентифікатор Orchid» на екрані «Керування рахунками».</p>

<p>Якщо вам потрібна додаткова інформація, читайте <a href="https://docs.orchid.com/en/latest/orchid-dapp/">довідкову документацію</a>.</p>

<h2>Як імпортувати наявний рахунок Orchid?</h2>

<p>Після створення рахунку в додаткові або в іншому місці його можна експортувати та ділитися ним. Щоб імпортувати наявний рахунок, перейдіть до «Керування рахунками» та натисніть значок шестерні у верхньому правому куті, а потім перейдіть до пункту «Імпортувати ідентифікатор».  Вставте свій ідентифікатор Orchid. Після того як ваш ідентифікатор Orchid з’явився в додатку натисніть значок шестерні, а потім «Імпортувати рахунок». Вставте або фінансувальну адресу спонсора (котра збігається з адресою гаманця, що використовувався для створення рахунка і доступу до нього в dApp) і виберіть блокчейн, через який було зараховано кошти.</p>

<p>Після додавання ви побачите баланс і депозит, пов’язані з відповідним рахунком.</p>