
<h1>ऑर्किड मदद</h1>

<p>ऑर्किड कैसे काम करता है इसके बारे में जानने के लिए, और समस्या-निवारण के लिए <a href="https://docs.orchid.com">ऑर्किड सहायता दस्तावेज</a> देखें।</p>

<p>उत्पाद समर्थन और उससे संबंधित प्रश्नों के लिए <a href="https://discord.gg/GDbxmjxX9F">ऑर्किड के डिस्कॉर्ड चैनल</a> में शामिल हों। यदि खरीदते समय आपको कोई त्रुटि का सामना करना पड़े, अथवा आपको कोई सामान्य सुझाव देना हो, तो <a href="mailto:help@orchid.com">help@orchid.com</a> पर ईमेल करें।</p>

<help_index></help_index>

<h2>शुरुआत</h2>
<ul><li>ऑर्किड क्या है?</li>
<li>ऑर्किड को कैसे चालू किया जाता है?</li>
<li>कनेक्ट करते समय यदि ऑर्किड अटक जाए, तो क्या करें?</li>
<li>मैं परिपथ निर्माता का उपयोग कैसे करूँ?</li>
<li>खातों का प्रबंधन कैसे काम करता है?</li>
<li>यातायात मॉनिटर क्या है?</li>
<li>मैं मल्टी-हॉप, ओपन-वीपीएन और वायर-गार्ड में कैसे पहुँच सकता हूँ?</li></ul>

<h2>ऑर्किड पहचान और खाते</h2>
<ul>
<li>मैं ऑर्किड खाता कैसे खरीद सकता हूँ?</li>
<li>क्या मैं क्रिप्टो का उपयोग करके ऑर्किड खाता निर्मित कर सकता हूँ?</li>
<li>मैं मौजूदा ऑर्किड खाते को कैसे आयात कर सकता हूँ?</li></ul>

<h1>शुरुआत</h1>

<h2>ऑर्किड क्या है?</h2>

<p>ऑर्किड आपको एक वीपीएन विक्रय-स्थल के साथ जोड़ देता है, जहाँ कई वीपीएन प्रदाता आपको सेवा पेश करेंगे। हर बार जब आप कनेक्ट होंगे, आपको नेटवर्क के प्रदाताओं में से एक प्रदाता बेतरतीब तरीके से निर्दिष्ट कर दिया जाएगा। यदि कभी भी आपको उसकी सेवा पसंद न आए, तो आप ऑर्किड को बंद करके दुबारा चालू कर सकते हैं, जिससे आप उस कनेक्शन का पुश्चक्रण कर सकेंगे और आपको कोई दूसरा प्रदाता निर्दिष्ट हो जाएगा। जब आप कनेक्ट हो जाते हैं और आप वीपीएन का उपयोग करना शुरू कर देते हैं, तब आप इस सेवा के लिए बाइट के हिसाब से भुगतान करेंगे और नैनो-भुगतान भेजते जाएँगे।</p>

<p>सेवा के लिए वीपीएन प्रदाताओं को भुगतान करने के लिए, इस ऐप को कम से कम एक ऑर्किड खाते में पहुँच की आवश्यकता रहेगी। ठीक से काम करने के लिए, इस ऑर्किड खाते में सही न्यूनतम निक्षेप और शेष राशि भी होनी होगी। समर्थित ब्लॉकचेइन के लिए न्यूनतम निक्षेपों और शेष राशियों के बारे में अधिक जानकारी के लिए आप एक <a href="https://account.orchid.com/widget/">चार्ट</a> देख सकते हैं, जिससे आपको अपने खाते में कितना पैसा जमा करना है, इसके बारे में ताजी जानकारी मिल जाएगी। हमारा सुझाव है कि आप चार टिकटों और 90% खाता कार्यदक्षता के लिए पर्याप्त पैसा जमा करें। कार्यदक्षता और टिकट आमाप के बारे में <a href="https://docs.orchid.com/en/latest/accounts/#orchid-account-efficiency">यहाँ</a> पढ़ें। इन-ऐप खरीद द्वारा ऐप में खरीदे गए खाते, वीपीएन प्री-पेइड क्रेडिट खाते होते हैं, जो ग्नोसिस ब्लॉकचेइन पर होते हैं। ये पहले से ही सही आमाप की शेष राशि और निक्षेप राशि के साथ आते हैं।</p>

<h2>ऑर्किड को कैसे चालू किया जाता है?</h2>

<p>जब आपके पास कम से कम एक खाता ऐसा हो, जिसमें प्रयाप्त निधि मौजूद है, चाहे यह स्थिति आपने इन-ऐप क्रेडिट खरीद हासिल किया हो, अथवा <a href="https://account.orchid.com/">डीऐप</a> द्वारा किसी ऑर्किड खाते में पैसा जमा करके, और आपने उसे परिपथ निर्मता में चुन लिया हो, तब ऑर्किड को चालू करने के लिए मुख्य स्क्रीन पर कनेक्ट को दबाएँ, और अपने कनेक्शिन की स्थिति के बारे में जानकारी प्राप्त करें।</p>

<p>ऑर्किड को पहली बार चालू करने पर आपको वीपीएन अनुमतियों को अधिकृत करना होगा। हर बार जब आप ऑर्किड को चालू करेंगे, आप बेतरतीब रीति से नेटवर्क के किसी प्रदाता से जुड़ेंगे। ऑर्किड को बंद करके दुबारा चालू करने के बटन का उपयोग करने से आपके कनेक्शन का पुनश्चक्रण होगा और बेतरतीब रीति से आप दुबारा जुड़ जाएँगे।</p>

<h2>कनेक्ट करते समय यदि ऑर्किड अटक जाए, तो क्या करें?</h2>

<p>जब ऑर्किड कनेक्ट करता है, तब ऐप को एथेरियम ब्लॉकचेइन से पूछताछ करके वीपीएन प्रदाताओं के बारे में जानकारी प्राप्त करनी होती है। कभी-कभी नेटवर्क एथेरियम ब्लॉकचेइन के साथ कनेक्शन को रोकने की कोशिश कर सकते हैं। यदि ऐसा हो, तो बटन कहेगा, कनेक्ट कर रहे हैं, और स्क्रीन पर एक संदेश प्रदर्शित होगा, जिसमें कहा गया होगा कि ऐप यादृच्छिक प्रदाता के लिए एथेरियम से पूछताछ कर रहा है।</p>

<p>इसका समाधान करने के लिए, आपको एथेरियम ब्लॉकचेइन के साथ ऐसा कोई एक कनेक्शन प्राप्त करना होगा, जो ठीक से काम कर रहा हो। बाएँ से दाएँ स्वाइप करके सेटिंग पटल पर जाएँ, "सेटिंग" को खोलें, और "शृंखला सेटिंग" को चुनें। ऑर्किड तभी काम करेगा जब आप ऐसा कोई एथेरियम आरपीए एंडपोइंट ढूँढ़ लेंगे जो काम कर रहा हो। डिफॉल्ट आरपीसी का या बॉक्स में आपके द्वारा चिपकाई गई किसी दूसरी आरपीसी का परीक्षण करने के लिए परीक्षण बटन का उपयोग करें। इसके बारे में अधिक जानकारी <a href="https://docs.orchid.com/en/latest/using-orchid/#chain-settings">यहाँ</a> पढ़ें।</p>

<h2>मैं परिपथ निर्माता का उपयोग कैसे करूँ?</h2>

<p>'0 हॉप परिपथ' पर क्लिक करके मुख्य पृष्ठ से परिपथ निर्माता में आएँ, फिर, कीसी वीपीएन प्रदात के साथ जुड़ने के लिए ऑर्किड खाते द्वारा परिचालित कम से कम एक हॉप जोड़ें।</p>

<p>किसी ऑर्किड खाते को एक हॉप के रूप में जोड़ने के लिए, आपको उससे संबंधित ऑर्किड पहचान को, निधि-दाता के पते को (यह उस वॉलेट के पते से मेल खाएगा, जिसका उपयोग आपने निर्माण हेतु उपयोग किया था), और जिस शृंखला पर इस खाते में निधि डाली गई थी, उसे चुनना होगा, और फिर सहेजना होगा।</p>

<p>आप कई हॉप जोड़कर कई स्वतंत्र वीपीएन सर्वर वाला एक "ऑनियन (प्याज) पथ" बना सकते हैं। ऑर्किड, वायरगार्ड और ओपनवीपीएन प्रोटोकॉल समर्थित हैं।</p>

<h2>खातों का प्रबंधन कैसे काम करता है?</h2>

<p>खातों का प्रबंधन वह जगह है जहाँ आप ऑर्किड पहचानों और उनके सभी संबंधित खातों का विवरण देख सकते हैं। आप ऑर्किड पहचान का उपयो क्रेडिट से युक्त एक खाता करने के लिए भी कर सकते हैं और ऑर्किड डीऐप में खुद की क्रिप्टो-मुद्रा निधियों से एक खाता निर्मित करने के लिए भी।</p>

<p>आपकी वर्तमान में चयनित ऑर्किड पहचान के नीचे, आपको उससे संबंधित सभी खाते दिखाई देंगे। एक परिपथ निर्मित करने के लिए आपको एक निधि-युक्त खाता जोड़ना होगा।</p>

<p>ऑर्किड खाता खरीदने और निर्मित करने के बारे में अधिक जानकारी नीचे पाएँ।</p>

<h2>यातायात मॉनिटर क्या है?</h2>

<p>यातायात मॉनिटर एर नेटवर्क प्रोटोकॉल विश्लेषक है जो आपको अपने फोन नेटवर्क कनेक्शनों के बारे में जानकारी देखने देता है। मुख्य स्क्रीन पर सबसे ऊपर दाएँ यातायात बत्ती पर क्लिक करके आप उसमें पहुँच सकते हैं।</p>

<h2>मैं मल्टी-हॉप, ओपन-वीपीएन और वायर-गार्ड में कैसे पहुँच सकता हूँ?</h2>

<p>आप ओपनवीपीएन और/या वायरगार्ड का उपयोग कर सकते हैं। मुख्य स्क्रीन पर "0 हॉप परिपथ" पर क्लिक करके परिपथ निर्माता में जाएँ और "नया हॉप जोड़ें" पर क्लिक करें। वहाँ, आप अपने ओपनवीपीएन/वायरगार्ड कॉन्फिगरेशन दर्ज कर सकते हैं और उन्हें अपने परिपथ में जोड़ सकते हैं।</p>

<h1>ऑर्किड पहचान और खाते</h1>

<h2>मैं ऑर्किड खाता कैसे खरीद सकता हूँ?</h2>

<p>ऑर्किड को सेट करने का सबसे आसान तरीका ऐप में एक ऑर्किड खाता खरीदना है। मुख्य स्क्रीन से, "खाताों का प्रबंधन" में जाएँ और "निधि जोड़ें" को चुनें</p>

<p>यहाँ से, आपको खरीदने के लिए उपलब्ध विकल्प दिखाई देंगे। जब खरीदना पूरा हो जाए, आपको खातों का प्रबंधन में वापस ले जाया जाएगा, और अब आपका खाता शेष राशि और निक्षेप राशियों के साथ दिखाई देना चाहिए। जब आपका खाता दिखाई दे जाए, तब आपको एक परिपथ निर्मित करना होगा। इसके बारे में अधिक जानकारी के लिए "परिपथ निर्माता का उपयोग कैसे करें?" लेख पढ़ें। खरीदे गए खाते ग्नोसिस बलॉकचेइन पर एक्सडीएआई द्वारा समर्थित होते हैं, पर क्रिप्टो का आहरण नहीं किया जा सकता है। खरीदे गए खाते प्री-पेइट पहुँच क्रेडिट होते हैं, जिन्हें केवल ऑर्किड के <a href="https://www.orchid.com/preferredproviders/">पसंदीदा प्रदाता</a> नेटवर्क पर खर्च किया जा सकता है।</p>

<h2>क्या मैं क्रिप्टो का उपयोग करके ऑर्किड खाता निर्मित कर सकता हूँ?</h2>

<p>हाँ! ऑर्किड पारिस्थितिकी-तंत्र में एक <a href="https://account.orchid.com/">डीऐप</a> (विकेंद्रीकृत अनुप्रयोग (ऐप्लिकेशन)) होता है, जिसके साथ उपयोगकर्ता एक वॉलट को जोड़ सकते हैं और और एक ऑर्किड खाते में क्रिप्टो निधियाँ रख सकते हैं। </p>

<p>ऐप में निर्मित ऑर्किड पहचान में निधि डालकर ऑर्किड खाते बनाए जा सकते हैं। आपको इस ऑर्किड पहचान को ऐप से कॉपी करके ऑर्किड डीऐप में डालना होगा। इसके लिए खातों का प्रबंधन स्क्रीन पर इस ऑर्किड पहचान पर क्लिक करें, और इसके बाद खाते में निधि डालें, जिससे खाता निर्मित हो जाएगा।</p>

<p>ऑर्किड पहचान को कॉपी करने के लिए, 'खातों का प्रबंधन' स्क्रीन पर, जहाँ 'ऑर्किड पहचान' ऐसा कहा गया हो, उसके नीचे की संख्या पर टैप करें।</p>

<p>अधिक जानकारी के लिए, <a href="https://docs.orchid.com/en/latest/orchid-dapp/">मदद दस्तावेज</a> पढ़ें।</p>

<h2>मैं मौजूदा ऑर्किड खाते को कैसे आयात कर सकता हूँ?</h2>

<p>ऐप में या अन्य कहीं खाता बना दिए जाने के बाद, उसे निर्यात और साझा किया जा सकता है। किसी मौजूदा खाते का आयात करने के लिए, 'खातों का प्रबंधन' में जाएँ, सबसे ऊपर दाएँ दाँतेदार पहिए जैसा दिखने वाले चिह्न पर क्लिक करें, फिर 'पहचान आयात करें' पर क्लिक करें।  अब आप अपनी ऑर्किड आइडी को जहाँ आप चाहें, वहाँ चिपका सकते हैं। जब आपकी ऑर्किड आईडी ऐप में दिखाई देने लग जाए, तब दाँतेदार पहिए वाले चिह्न में जाएँ, और खाता आयात करें पर क्लिक करें, निधि-दाता (खाता निर्माण के लिए और डीऐप में उसमें पहुँच हासिल करने के लिए जिस वॉलट पते का उपयोग किया गया था, उससे संबंधित) के पते को चिपकाएँ या चुनें, और जिस शृंखला पर खाते में निधि डाली गई थी, उसे चुनें।</p>

<p>जोड़ दिए जाने के बाद आपको उस खाते से संबंधित शेष और निक्षेप राशि दिखाई देनी चाहिए।</p>