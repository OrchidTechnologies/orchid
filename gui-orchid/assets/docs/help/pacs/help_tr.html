
<h1>Orchid Yardım</h1>

<p>Orchid'in nasıl çalıştığına dair ayrıntılar ve sorun çözme için lütfen <a href="https://docs.orchid.com">Orchid yardım belgelerini</a> ziyaret edin.</p>

<p>Ürün desteği ve ilgili sorular için <a href="https://discord.gg/GDbxmjxX9F">Orchid'in Discord kanalına</a> katılın. Satın alma hatası aldıysanız ya da genel görüşlerinizi bildirmek isterseniz <a href="mailto:help@orchid.com">help@orchid.com</a> adresine e-posta gönderin.</p>

<help_index></help_index>

<h2>Başlarken</h2>
<ul><li>Orchid nedir?</li>
<li>Orchid'i nasıl açarım?</li>
<li>Ya Orchid, Bağlanıyor ekranında takılı kalırsa?</li>
<li>Devre Oluşturucu nasıl kullanılır?</li>
<li>Hesapları Yönet nasıl çalışır?</li>
<li>Trafik izleme nedir?</li>
<li>Çoklu zıplama, OpenVPN ve WireGuard'a nasıl erişirim?</li></ul>

<h2>Orchid Kimlikleri ve Hesapları</h2>
<ul>
<li>Nasıl bir Orchid Hesabı satın alabilirim?</li>
<li>Kripto kullanarak Orchid Hesabı oluşturabilir miyim?</li>
<li>Mevcut bir Orchid Hesabını nasıl içeri aktarabilirim?</li></ul>

<h1>Başlarken</h1>

<h2>Orchid nedir?</h2>

<p>Orchid, sizi çok sayıda VPN sağlayıcının size hizmetler sunduğu bir VPN mağazasına bağlar. Her bağlandığınızda ağdan rastgele bir sağlayıcıya atanırsınız. Hizmetten memnun kalmadığınız herhangi bir zamanda bağlantıyı yeniden oluşturmak ve bir sağlayıcıya yeniden atanmak için Orchid'i kapatabilir ve tekrar açabilirsiniz. Bağlandığınızda ve VPN kullanmaya başladığınızda hizmet alırken kullandığınız her byte için nano ödemeler yaparsınız.</p>

<p>Hizmet alınan VPN sağlayıcılarına ödeme yapmak için uygulamanın en az bir Orchid hesabına erişim sağlaması gerekir. Sistemin düzgün çalışması için Orchid hesabında doğru minimum yatırım ve bakiyenin olması da gerekir. Desteklenen blokzincirin minimum yatırım ve bakiyesi hakkında daha fazla bilgi almak isterseniz hesabınızı fonlamak için güncel değerleri bir <a href="https://account.orchid.com/widget/">tablodan</a> görüntüleyebilirsiniz. Dört bilet ve %90 hesap verimliliği için yeterli fonun eklenmesi önerilir. Verimlilik ve bilet boyutu hakkında daha fazlasını <a href="https://docs.orchid.com/en/latest/accounts/#orchid-account-efficiency">buradan</a> okuyun. Uygulama içi satın alımla satın alınmış hesaplar Gnosis blokzinciri üzerinde yer alan VPN ön ödemeli kredi hesaplardır ve doğru miktarda bakiye ve önceden para yatırılmış şekilde gelirler.</p>

<h2>Orchid'i nasıl açarım?</h2>

<p>Uygulama içinden satın alarak ya da <a href="https://account.orchid.com/">dApp</a> üzerinden Orchid Hesabını fonlayarak para yatırılmış en az bir hesabınız olduğunda ve bunu Devre Oluşturucu'da seçtiğinizde Orchid'i açmak için ana ekranda bağlana dokunun ve bağlantınızın durumunu görün.</p>

<p>Orchid'i ilk defa açtığınızda VPN izinlerini sağlamanız gerekir. Orchid'i her açtığınızda ağdaki rastgele bir sağlayıcıya bağlanırsınız. Düğmesi kullanarak Orchid'i kapatmak ve açmak, bağlantınızı yeniden kurar ve sizi rastgele olarak yeniden bağlar.</p>

<h2>Ya Orchid, Bağlanıyor ekranında takılı kalırsa?</h2>

<p>Orchid bağlandığında VPN sağlayıcıları hakkında bilgi almak için uygulamanın Ethereum blokzincirine sorgu göndermesi gerekir. Bazen ağlar, Ethereum blokzincirine yapılacak bağlantıları engellemeye çalışabilir. Böyle bir durum yaşanırsa düğmede Bağlanıyor yazacaktır ve uygulamanın rastgele bir sağlayıcı için Ethereum'a Sorgu Gönderdiğini belirten bir mesaj görüntülenecektir.</p>

<p>Bunu düzeltmek için Ethereum blokzincirine işleyen bir bağlantı kurmanız gerekir. Soldan sağa kaydırarak ayarlar paneline girin, "Ayarlar"ı açın ve "Zincir Ayarları"nı seçin. Orchid'in çalışması için işleyen bir Ethereum RPC uç noktası bulmanız gerekecek. Varsayılan RPC'yi ya da kutuya yapıştırdığınız herhangi bir RPC'yi test etmek için Test düğmesini kullanın. Daha fazla bilgi için <a href="https://docs.orchid.com/en/latest/using-orchid/#chain-settings">burayı</a> okuyun.</p>

<h2>Devre Oluşturucu nasıl kullanılır?</h2>

<p>Bir VPN sağlayıcısına bağlanmak için ana ekrandan '0 atlamalı devre"ye tıkladıktan sonra bir Orchid Hesabı tarafından desteklenen en az bir atlama ekleyerek Devre Oluşturucu'ya erişin.</p>

<p>Bir Orchid Hesabını atlama olarak eklemek için karşılık gelen Orchid Kimliğini, Fon Sağlayıcı Adresini (bu, oluşturmak için kullandığınız cüzdan adresiyle eşleşecektir) ve hesabın fonlandığı zinciri seçtikten sonra kaydete basmanız gerekir.</p>

<p>Çoklu bağımsız VPN sunucularıyla "soğan yönlendirmesi" oluşturmak için birden fazla atlama ekleyebilirsiniz. Orchid, WireGuard ve OpenVPN protokolleri desteklenir.</p>

<h2>Hesapları Yönet nasıl çalışır?</h2>

<p>Hesapları Yönet, Orchid Kimlikleri ve ilişkili tüm hesaplar hakkındaki ayrıntıları görebileceğiniz yerdir. Kredisi olan bir hesap satın almak ve Orchid dApp içinde kendi kripto paranızı kullanarak hesap oluşturmak için bir Orchid Kimliğini kullanabilirsiniz.</p>

<p>Mevcut hâlde seçili olan Orchid Kimliğinizin altında, bu hesapla ilişkili olan tüm hesapları görebilirsiniz. Bir devre oluşturmak için fonlanmış bir hesaba bağlanmanız gerekir.</p>

<p>Orchid hesabı satın almak ve oluşturmak hakkında daha fazla bilgi için aşağıya göz atabilirsiniz.</p>

<h2>Trafik izleme nedir?</h2>

<p>Trafik İzleme, telefonunuzun ağ bağlantıları hakkında bilgileri görebilmenize imkân sağlayan bir ağ protokolü analiz aracıdır. Ana ekrandan sağ üstteki trafik ışığı simgesine tıklayarak bu araca erişebilirsiniz.</p>

<h2>Çoklu zıplama, OpenVPN ve WireGuard'a nasıl erişirim?</h2>

<p>OpenVPN ve/veya WireGuard atlamalarını kullanmak için ana ekranda "0 Atlamalı Devre"ye dokunarak Devre Oluşturucu'ya gidin ve "Yeni Atlama Ekle"ye tıklayın. Burada OpenVPN/WireGuard yapılandırmalarınızı girebilir ve onları devrenize ekleyebilirsiniz.</p>

<h1>Orchid Kimlikleri ve Hesapları</h1>

<h2>Nasıl bir Orchid hesabı satın alabilirim?</h2>

<p>Orchid'i ayarlamanın en kolay yolu uygulama içinden bir Orchid hesabı satın almaktır. Ana ekrandan "Hesapları Yönet"e gidip "Fon Ekle"yi seçin</p>

<p>Burada satın alınabilir seçenekleri görebilirsiniz. Satın alma tamamlandığında Hesapları Yönet'e geri yönlendirileceksiniz ve bakiye ve yatırıma sahip hesabınız görünecektir. Hesabınız göründüğünde bir devre oluşturmanız gerekir. "Devre Oluşturucu Nasıl Kullanılır?" yazısını okuyarak daha fazla bilgi edinin. Satın alınmış hesaplar Gnosis blokzincirinde XDAI tarafından desteklenir ancak kripto çekilemez. Satın alınmış hesaplar, sadece Orchid'in <a href="https://www.orchid.com/preferredproviders/">tercih edilen sağlayıcı</a> ağında harcanabilen ön ödemeli erişim kredileridir.</p>

<h2>Kripto kullanarak Orchid Hesabı oluşturabilir miyim?</h2>

<p>Evet! Orchid ekosistemi, kullanıcıların bir cüzdana bağlanıp bir Orchid hesabına kripto paralar koyabilmesini sağlayan bir <a href="https://account.orchid.com/">dApp</a> (merkezî olmayan uygulama) barındırır. </p>

<p>Orchid hesapları, uygulama içinden oluşturulan Orchid Kimliğinin fonlanmasıyla oluşturulabilir. Oluşturmak için Hesapları Yönet ekranında üzerine tıklayarak uygulamadaki Orchid Kimliğini, Orchid dApp'ine kopyalamanız, bir cüzdana bağlamanız ve hesabı fonlamanız gerekir.</p>

<p>Orchid Kimliğini kopyalamak için 'Hesapları Yönet' ekranında 'Orchid Kimliği' yazan yerin altındaki numaraya dokunun.</p>

<p>Daha fazla yardım almak için <a href="https://docs.orchid.com/en/latest/orchid-dapp/">yardım dokümanını</a> okuyun.</p>

<h2>Mevcut bir Orchid Hesabını nasıl içeri aktarabilirim?</h2>

<p>Uygulama içinden ya da başka bir yerden hesap oluşturulduğunda bu hesap dışa aktarılabilir ve paylaşılabilir. Mevcut bir hesabı içe aktarmak için "Hesapları Yönet"e gidin ve sağ üstteki çark simgesine dokunun ve sonra 'Kimliği İçe Aktar"a gidin.  Daha sonra Orchid Kimliğinizi yapıştırabilirsiniz. Orchid Kimliğiniz uygulama göründüğünde çark simgesine gidin ve Hesabı İçe Aktar'a dokunun, Fon Sağlayıcı Adresini (hesabı oluşturmak ve dApp içinde erişmek için kullandığınız cüzdan adresine karşılık gelen) yapıştırın ya da seçin ve sonra hesabın fonlandığı zinciri seçin.</p>

<p>Eklendikten sonra, hesapla ilişkili olan bakiyeyi ve yatırımı görebilirsiniz.</p>